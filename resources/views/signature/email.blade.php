<!DOCTYPE html>
<html lang="nl">
<head>
    <title>Ik hoor in het nieuws dat U opnieuw zinnens bent om kinderen op te sluiten.</title>
</head>

<body>
<h3>Meneer de Staatssecretaris, Excellentie.</h3>

<p>
    Ik hoor in het nieuws dat U opnieuw zinnens bent om kinderen op te sluiten. U zal dat doen in zogeheten 'family units' in centrum 127b.
    En U voert daarmee een maatregel in, zo hoor ik, die tien jaar terug opgeheven was omwille van de kritiek van nationale en internationale organisaties begaan met
    mensenrechten en kinderrechten. De maatregel botst immers met een hele reeks bepalingen van verdragen die door ons land zijn ondertekend en geratificeerd.
    We zijn terecht trots op het feit dat ons land door die ratificaties behoort tot de delen van de wereld waar mensen- en kinderrechten geen dode letter zijn.
</p>

<p>
    U voert die maatregel nu weer in. Meteen kreeg U tonnen kritiek van een hele reeks actoren, gaande van de UNHCR en de Raad van Europa tot de Orde van Vlaamse Balies.
    U wimpelde die kritiek snel af, hetzij door de critici als activisten af te doen die pleiten voor open grenzen,
    hetzij door te beweren dat alles wat U doet perfect in orde is met de wetten en gebruiken die ook elders in Europa gelden.
</p>

<p>
    Welnu, ik ben een gewone burger en ik pleit niet voor open grenzen. Niemand doet dat. Ik verzet me echter met klem tegen de maatregel waarbij kinderen nogmaals worden
    opgesloten in instellingen die in zowat elk opzicht identiek zijn aan gevangenissen, ook al noemt U ze 'family units'. Wanneer die maatregel tien jaar geleden al zeer
    zware kritiek te verduren kreeg, dan gelden die kritieken ook vandaag nog, en samen met zeer vele anderen deel ik die kritieken. In een land zoals Belgie sluiten
    wij geen kinderen op. Om Uw eigen woorden even te citeren, 'nu niet, nooit niet'.
</p>

<p>
    Ik begrijp dat U electoraal wil scoren met dit soort maatregelen. Elke politicus doet dat, en moet dat. Maar niet op de kap van kinderen. Het wordt de hoogste tijd dat
    Uw beleid zich terug plaatst waar het hoort: binnen het geheel van waarden en normen die wij als Westerse samenleving in mensen- en kinderrechtenverdragen hebben gegoten.
    Met deze maatregel geeft U nogmaals blijk van een groot misprijzen voor die grote waarden en normen. Ik pik dat niet meer.
</p>

<p>Hoogachtend, {{ $data['name'] }} wonende, {{ $data['city']  }} </p>

<hr>

<p>
    <small>Email verzonden in opdracht van: {{ $data['name'] }} ({{ $data['email'] }}) | {{ $data['city'] }}</small>
</p>
</body>
</html>